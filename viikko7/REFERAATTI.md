Ryhmätyö ohjelmistokehityksessä

Ohjelmistotuotanto voidaan jakaa eri vaiheisiin: vaatimusmäärittelyyn, suunnitteluun, toteutukseen, testaukseen ja ylläpitoon. Eri vaiheisiin vaaditaan erilaisia taitoja, minkä vuoksi ohjelmistoprojektit toteutetaan yleensä ryhmätyönä. Ryhmätyöskentelyssä kommunikointi on avainasemassa.
Extreme Programming (XP) painottaa paljon asiakkaan kanssa kommunikointia ja ryhmätyöskentelyä. Esimerkiksi pariohjelmointi suuressa roolissa XP:ssä. Myös ryhmän sisäinen kommunikointi tärkeää, jotta päästään parhaaseen lopputulokseen. 
Myös Scrum painottaa ryhmätyötä. Työtä tehdään itseorganisoituvissa tiimeissä, joilla ei ole erillistä johtajaa. Tämä asettaa vaatimuksia ryhmätyön sujuvuudelle. Retrospektiivissa tiimi keskustelee myös edellisen sprintin ongelmista ja etsii niihin ratkaisua.
Eri vaiheissa myös erilaiset persoonallisuuden piirteet ovat eduksi. Myers-Briggsin indikaattorilla persoonallisuuden piirteet voidaan luokitella neljällä eri akselille, jotka ovat ääripäittäin kuvattuina: ekstrovertti – introvertti, tosiasiallinen – intuitiivinen, ajatteleva – tunteva ja järjestelmällinen – spontaani. Esimerkiksi asiakkaan kanssa kommunikoidessa ekstroverttius on eduksi, kun taas testauksessa on hyötyä järjestelmällisyydestä. 











