Retrospektiivitekniikassa Start, Stop, Continue, More of, Less of Wheel tiimin jäsenet antavat palautetta sprintistä niin, että taululle piirretty ympyrä jaetaan sektoreihin ja joka sektoriin kerätään sprintin aikana tehtyjä huomioita: mitä (uutta) pitäisi alkaa tehdä, mitä ei pitäisi enää tehdä (mikä on esimerkiksi koettu turhaksi), mitä toimintaa on syytä jatkaa, mitä pitäisi tehdä enemmän ja mitä vähemmän.
Jos kyseessä on suurempi ryhmä (yli 8 jäsentä), jäsenet voidaan jakaa ryhmiin, jonka jäsenet edustavat eri rooleja ja joista kukin tarkastelee sprintin toteutuksen yhtä osa-aluetta kuten testaamista, vaatimuksia ym. Ryhmien työskentelyn jälkeen kaikki kiertävät tutustumassa eri ryhmien ympyröihin. Lopuksi koko ryhmä keskustelee ja ehdottaa lisäyksiä toisten ryhmien ympyröihin. Keskustelun päätteeksi päätetään toimenpiteet seuraavaa sprinttiä varten.
Tekniikassa Glad, Sad, Mad tiimin jäsenet kirjoittavat lapuille sprintin aikana tehtyjä huomioita ja lisäävät taululle johonkin kategoriaan: positiivisiin (Glad), negatiivisiin (Sad) ja yleisempiiin valituksen aiheisiin, jotka eivät välttämättä liity tiimin sisäiseen toimintaan mutta vaikuttavat siihen (Mad). Jäsenet äänestävät mistä aiheista keskustellaan tarkemmin. Keskustelulla pyritään toimenpiteisiin, joilla negatiivisia asioita voidaan parantaa seuraavassa sprintissä. Vastaavasti positiiviset voivat toimina mallina tai boostina.
